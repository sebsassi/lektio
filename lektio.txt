Arvoisa kustos, arvoisa vastaväittäjä, arvoisat kuulijat.

Vaan noin yksi prosentti maailmankaikkeuden massasta koostuu tähdistä ja muusta aineesta, mikä on nähtävissä paljain silmin. Yhdeksäntoista prosenttia on kaasua, joka voidaan havaita moderneilla teleskoopeilla. Loput kahdeksankymmentä prosenttia on pimeää ainetta, joka ei ole suoraan havaittavissa millään instrumenteilla. Ainoa syy, miksi me tiedetään, että se on olemassa, on koska painovoiman lait vaatii että sen on oltava olemassa.

1970-luvulla astronomit mittas galaksien pyörimisnopeuksia. Jos galaksien kaikki massa olisi siinä, mikä näkyy, galaksin reunalla olevien tähtien pitäisi liikkua hitaammin, mitä kauempana ne keskustasta ne on. Havaittiin kuitenkin, että niiden nopeudet pysyy kutakuinkin samana.

Tästä havainnosta voidaan päätellä, että jokainen galaksi, mukaanlukien meidän Linnunrata, on pallonmuotoisen pimeän aineen pilven keskellä. Pilven, joka on monta kertaa Linnunrataa suurempi.

Aurinkokunta kiertää Linnunrataa noin 230 kilometriä sekunnissa. Eli siis Aurinkokunnasta katsoen pimeä kulkee Aurinkokunnan läpi 230 kilometriä sekunnissa.

Toisaalta, Maa taas kiertää Aurinkoa noin 30 kilometriä sekunnissa. Tästä seuraa, että maassa olevan havaitsijan näkökulmasta maahan kohdistuu pimeän aineen tuuli, jonka nopeus vaihtelee vuodenajasta riippuen. Sen nopeus on maksimisaan kesällä ja minimissään talvella. Näin siis maahan osuu enemmän pimeää ainetta kesällä, kuin talvella. Jos pimeän aineen tuuli voitaisiin jotenkin havaita, tämä vuotuinen vaihtelu olisi yksi sen merkillepantavimpia ominaisuuksia.

Jos pimeän aieen tuulen pystyisi näkemään, Maasta katsottuna se näyttäisi tulevan keskimäärin Joutsenen tähdistön suunnalta.

...

Yleisimmän teorian mukaan, pimeä ainee koostuu alkeishiukkasista, jotka vuorovaikuttaa todella heikosti tavallisen aineen kanssa. Jos näin on, pimeän aineen pitäisi silloin tällöin sirota atomiytimistä ja elektroneista. Mitä enemmän massaa pimeällä aineella on, sitä enemmän se luovuttaa sironnassa energiaa.

Tältä pohjalta pimeän aineen havaitsemisen on periaatteessa yksinkertaista: mitä enemmän atomeita tarkkaillaan laitteilla, jotka pystyy näkemään näitä sirontoja, sitä todennäköisemmin niitä havaitaan. Käytännön toteutus on tietenkin vähän haastavampaa.

Viime vuosikymmenten aikana näitä pimeän aineen havaitsimia on rakennettu monia. Suurimmat niistä on massiivisia säilöitä, jotka sisältää useita tonneja nesteytettyä jalokaasua, esim. xenonia, ja ne on ympäröity sensoreilla, jotka pystyy havaitsemaan näitä sirontoja. Tän tyyppiset laitteet pystyy kuitenkin havaitsemaan vaan sirontoja joilla on riittävästi energiaa. Tästä syystä ne pystyy käytännössä etsimään vaan protonia raskaampia pimeän aineen hiukkasia.

Toinen teknologia, joka on kehittyny merkittävästi viime vuosien aikana, on kristallipohjaiset havaitsimet. Näissä laitteissa sironnan kohteena nesteen sijaan on jostain materiaalista valmistettu kristalli. Yksi vaihtoehto on puolijohteet, kuten pii tai germanium. Näissä materiaaleissa pimeän aineen sironta irrottaa atomeista elektroneja, jotka voidaan mitata sähkövirtana. Puolijohteissa elektronin irrottamiseen vaaditaan hyvin vähän energiaa, ja nykyteknologialla pystytään havaitsemaan yksittäisiä elektroneja. Näin puolijohdekristalleilla pystytään etsimään myös protonia kevyempiä pimeän aineen hiukkasia.

Kristalleilla on yksi erityinen piirre, joka tekee niistä mielenkiintiosia sirontojen havaitsemiseen. Kirstallissa atomit on järjestäytyneet hilaksi. Hilan ominaisuus on, että minkä tahansa kahden atomin ympäristöt näyttää samalta. Hilarakenteen takia elektronin irrottamiseen vaadittu energia sironnassa riippuu siitä, mihin suuntaan sironta tapahtuu.

Tästä syystä kristallipohjaisten havaitsimien herkkyys sironnan energialle riippuu sirontojen suunnasta. Tämä tarkoitta, että kokonaisuudessaan havaittujen sirontojen määrä riippuu havaitsimen orientaatiosta suhteessa pimeän aineen tuuleen.

...

Nyt pyydän teitä, arvoisa professori Catena, tiedekunnan määräämänä vastaväittäjänä esittämään ne muistutukset, joihin katsotte väitöskirjani antavan aihetta.